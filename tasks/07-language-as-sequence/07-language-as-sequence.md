# Мова як послідовність

## I. Run-on Sentences

### 1. Домен

Цього тижня ви працюватимете над задачею виправлення помилок.

Run-on речення - це речення, склеєне з двох чи більше речень без належної пунктуації. Таку помилку часто допускають механічно, коли швидко друкують текст, проте така помилка виникає і від незнання мови. Особливо часто ця помилка зустрічається в інтернет-спілкуванні.

Наприклад:
```
Thanks for talking to me let's meet again tomorrow Bye.
```

У цьому реченні насправді три склеєні речення. Правильний варіант:
```
Thanks for talking to me. Let's meet again tomorrow. Bye.
```

Run-on речення важливо визначати не лише для виправлення помилок. Ця помилка впливає на якість визначення сутностей, частин мови, синтаксичних зв'язків тощо.

Більше інформації та прикладів можна знайти за посиланнями:
- http://www.bristol.ac.uk/arts/exercises/grammar/grammar_tutorial/page_37.htm
- https://www.english-grammar-revolution.com/run-on-sentence.html
- https://www.quickanddirtytips.com/education/grammar/what-are-run-on-sentences

### 2. Класифікатор

Дані:
- Виберіть будь-який відкритий корпус та згенеруйте тренувальні дані для моделі. Тренувальними даними буде набір склеєних речень. Візьміть до уваги, що склеєних речень може бути кілька (зазвичай 2, але буває і 3-4), а перше слово наступного речення може писатися з великої чи малої літери.
- Зберіть (чи знайдіть у відкритому доступі) базу енграмів. Візьміть до уваги, що відкриті бази енграмів зазвичай містять статистику, зібрану на реченнях, а отже вони можуть не містити енграми на межі речень.

Тестування:
- Напишіть бейзлайн та метрику для тестування якості.
- Для тестування використайте корпус [run-on-test.json](run-on-test.json). Формат корпусу:
```
[
  [
    ["Thanks", false],
    ["for", false],
    ["talking", false],
    ["to", false],
    ["me", true],
    ["let", false],
    ["'s", false],
    ["meet", false],
    ["again", false],
    ["tomorrow", true],
    ["Bye", false],
    [".", false]
  ],
...
]
```

`true` позначає слово, на якому закінчується речення. Тестовий корпус містить 200 речень (~ 4700 токенів). 3% токенів мають клас `true`, а решта - `false`.

Класифікатор:
- Виділіть ознаки, які впливають на те, чи є слово на межі речень. Подумайте про правий/лівий контекст, написання слова, граматичні ознаки (чи може речення закінчитись на сполучник?), енграми (чи часто це слово і наступне йдуть поруч?), складники та залежності тощо.
- Побудуйте класифікатор на основі логістичної регресії з використанням виділених ознак, який анотує послідовно слова у реченні на предмет закінчення речення.
- Спробуйте покращити якість роботи класифікатора, змінюючи набір чи комбінацію ознак.

**Важливо:** оційнюйте якість свого класифікатора в першу чергу на своїх даних (train/test або кросвалідація), щоб не підігнати ознаки під надану тестову вибірку.

Запишіть ваші спостереження та результати в окремий файл.

Крайній термін: 20.04.2019 (100% за 7-ий тиждень)

## II. Курсовий проект

Для свого курсового проекту побудуйте рішення (чи кілька рішень), що перевершують по якості ваше базове рішення.

Код для курсового проекту повинен бути у вашому репозиторії. У директорії `students/` в теці з вашим іменем збережіть файл з посиланням на код вашого рішення. Опишіть ваші результати.

Крайній термін: 27.04.2019 (20% за 8-ий тиждень)
