Офіційний Реєстр Викрадених Велосипедів
=======
Вітання Товариству,

Маємо у Львові (і не тільки у Львові, але у Львові особливо) біду. Крадуть ровери. І дуже крадуть. За літо крадуть більше 2-х тисяч роверів. І щось маємо з тим робити.

Крім того, маємо трохи небагато грошей, і ровер ідемо купувати вживаний, але чи "білий" він? Добре якщо з документами, а якщо без документів? Як так купити ровер, щоб потім не відібрали.

Щоб трохи навести з тим лад пропонуємо разом з поліцією завести реєстр "чорних" велосипедів. Якщо велосипед вкрали, і зареєстрували як вкрадений, то потім при купівлі вживаного можна буде легко перевірити, чи він часом не "чорний", по базі поліції. В цій затії важливим є офіційний статус реєстру, бо добровільних (приватних) реєстрів вже є досить, а офіційного реєстру вкрадених велосипедів (подібно до реєстру вкрадених машин) ще немає. В автомобіля є номер кузова, і номери агрегатів. Так само в ровера є номер рами. От його і буде поліція реєструвати.

Львів є дружній для велосипедистів. Багато всього робиться. Давайте ще й першими зробимо такий реєстр у Львові, а потім тим реєстром стануть користуватися, в Стрию, Жовкві, Городку і Червонограді. А тоді і в Тернополі, і в Хмельницькому. Тому петиція, яку пишемо є адресовано до міської влади: . Шукаємо підтримки у вигляді підписів, поширень в соціальних мережах, і серед знайомих.

Якби хто хотів долучитися до збору підписів, то запрошуйте Facebook друзів на Збір підписів




Якби ще хто міг більше допомогти в ініціативі, то є координаційна група ініціативи:
Увійти на Facebook | Facebook

Детальніше про ініціативу:




Часті Питання (FAQ):




Дякую,

Мирослав