Велоперегони Знесіння 2010
=======
Приходьте повболівати та позмагатися 

Витяги з Положення:

Змагання проводяться з метою пропаганди активного відпочинку серед населення, зокрема на велосипеді, як одному з найкращих засобів для фізичного розвитку людини та пізнання навколишнього світу.
Організаторами імпрези є ГО «Львівський Велоклуб»

Категорії  учасників (-ць):
1)	Експерти
2)	Початківці
3)	Леді

Учасники перегонів можуть обирати категорію “експерти” або “початківці” на власний розсуд, відповідно до своєї підготовки, амбіцій або ж уподобань стосовно траси. Учасниці виступають в категорії “леді”.

Траса змагань відрізняється за складністю технічних елементів, набором висоти та довжиною залежно від категорії. 
Траса категорії “експерти” має довжину 6,2 км, набір висоти близько 212 м на колі та містить найбільше технічних елементів.
Траса категорії “початківці” має довжину 3 км, набір висоти близько 60 м на колі та є суттєво простішою. 
Траса категорії “леді” майже повністю повторює трасу попередньої категорії, однак дещо технічно та фізично спрощена. Довжина її 2,4 км, набір висоти на колі 53 м.
Траса змагань є замкнутою, таким чином місце старту є одночасно місцем фінішу.
Траса змагань розмічається в день перегонів стрічкою, кольоровими позначками та іншими знаками. 

На проходження дистанції учасникам надається 1 год 30 хв, учасницям - 45 хв. Переможцем вважається учасник (-ця), який подолав найбільшу кількість кіл за відведений час. При рівній кількості кіл перевагу отримує той, хто проїхав n кіл найшвидше. За цим же принципом розташовуються у підсумковому протоколі решта учасників (-ць). 

Додаткова інформація та реєстрація тутhttp://velomax.lviv.ua/forum/index.php?showtopic=6923

Знаю, що парк Знесіння є улюбленим місцем відпочинку львівян, і у вихідні там особливо людяно. Сподіваюся, що наша імпреза нікому не завадить відпочити, а лише викличе цікавість. Частина парку буде перекрита стрічкою та розміткою, виїзд на асфальтовану паркову алею буде закритий. Велике прохання не виходити на розмічену трасу!
Імпреза пройде 6 червня, в неділю, з 10 до приблизно 17-00 години. 
Дякую за розуміння!

P.s. Сподіваюся, адміністрація сайту не розцінить дане повідомлення, як рекламу. Імпреза не комерційна.

ооооооооооооооооооооооооооооо!!!!!!!!!!! супер!
я всім надеру ... шось на метр нижче потилиці )))
а призи будуть?

а ти хочеш зазіхнути на призові місця?  Цікаво, я думав, що знаю всіх сильних гонщиків міста.
Щодо призів поки що ситуація не ясна, спонсорів шукаєм.
Точно будуть медалі за 1-3 місця та грамоти за 1-6 в кожній категорії.

Шкода, що ми дуже далеко від Вас (1200 км). А то б стартанули усією родиною.
15 травня провели щось подібне. Ця дівчинка "лосила" в кросі на крайніх зірочках 51/11 і "взула" всіх парубків в категорії "андер"!

Тіріон, передайте привіт М.Возному, В.Набойщикову, І.Пряткіну, І.Поповичу, В.Сікорському від Ігоря, Наталі та Петра.


Успіхів ВАМ!!!
По можливості виставте, будь-ласка, світлини зі змагань.

http://picasaweb.google.com.ua/olehba/2010Znesinnya2010#  фото Бабенчука Олега

http://biketravel.wordpress.com/2010/06/07/знесіння-2010/ відео Макарчука Романа

Дякую за фоти й відео. Цікаві!